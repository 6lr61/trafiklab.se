# Samtrafiken och Trafikverket i samarbete

Trafiklab startade 2011 i samarbete mellan Samtrafiken, SL och RISE Viktoria. Idag är Trafiklab ett sätt att uppfylla
Trafikverkets uppdrag att tillhandahålla kollektivtrafikdata, vilket görs i samarbete mellan Samtrafiken och
Trafikverket.

På Trafiklab kan utvecklare ta del av data och API:er från kollektivtrafiken i Sverige och enkelt få den information som
behövs för att utveckla vassa tjänster till gagn för Samtrafikens ägare, partners resenärer och samhället i stort.

På Trafiklab driver vi innovation på öppna data inom mobilitetssektorn tillsammans med olika aktörer både inom och
utanför branschen. Vi jobbar ständigt med att kunna öppna upp fler datakällor och förbättra de befintliga för att skapa
ännu fler möjligheter för anslutna utvecklare