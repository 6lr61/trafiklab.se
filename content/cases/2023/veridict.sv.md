---
date: 2023-06-13T12:00:00.000+00:00
description: "LiveLine™ är en ett koncept för levande linjekartor för kollektivtrafiken. Det lanserades 2023 av den svenska teknikstartupen Veridict. I LiveLine™ används dynamiska data för att omvandla traditionella tryckta linjekartor till realtidskartor."
image: "/media/2023/06/veridict-liveline-linkoping.png"
title: Veridict LiveLine™

---

**LiveLine™ är en ett koncept för levande linjekartor för kollektivtrafiken. Det lanserades 2023 av den svenska teknikstartupen Veridict. I LiveLine™ används
dynamiska data för att omvandla traditionella tryckta linjekartor till realtidskartor.**

Veridict är ett svenskt teknikbolag verksamt inom Intelligenta transportsystem (ITS). Företaget utvecklar produkter för transport- och trafiksektorn med fokus
på persontransportrelaterad ITS och geografiska informationssystem (GIS). Hos Veridict har man använt data från Trafiklab sedan 2015 och man hämtar i första
hand [realtidsdata (GTFS-RT)](/api/trafiklab-apis/gtfs-regional/).

#### Historien med linjekartor

Linjekartor har haft stor betydelse för kollektivtrafik och trafikinformationssystem ända sedan slutet av 1800-talet. De kännetecknas av sin speciella design
med färgglada linjer som gör det enkelt för resenären att snabbt få en överblick över ett systems linjer, stationer och möjligheter till byten. Kartorna ser
relativt lika ut världen över, vilket säkerställer tillgänglighet för alla olika slags resenärer.

#### Realtidskartor – framtiden vad gäller trafikinformation

Tack vare tillgången till dynamiska data är nästa generation linjekartor här. Genom att tillföra positionsdata från fordonen i realtid förstärks passagerarnas
upplevelse. Efter en snabb blick på kartan får resenären viktig information om till exempel nästa avgång och vilka bytesmöjligheter som finns. Detta är bland
annat smidigt i stressiga situationer när man har ont om tid och inte vill behöva surfa in på en reseplanerare eller webbplats.

![LiveLine™ in action, sped up to 16x speed](/media/2023/06/liveline-x16.gif "LiveLine™, snabbat upp 16 gånger.")
{.tl-image--center}

Främsta fördelen med levande linjekartor uppstår vid förseningar eller trafikstörningar. Resenären kan då se exakt var inkommande tåg eller bussar befinner sig
oavsett vad annan trafikinformation på stationen förmedlar.

Östgötatrafiken använder för närvarande konceptet med LiveLine™ på resecentrum i Linköping.

![LiveLine™ in Linköping Resecentrum](/media/2023/06/otraf-linkoping-resecentrum-liveline-2.png "LiveLine™ i Linköping Resecentrum")
{.tl-image--center}

"Vi har sett att efterfrågan på realtidskartor har ökat. Fler och fler regionala kollektivtrafikmyndigheter upptäcker de fördelar som digitala kartor har, både
för resenärerna och för trafikföretagen, vars kostnader för att underhålla kartor kan minska. Vi är stolta över att vara pionjärer vad gäller den här tekniken.”
säger Alexander Seward, vd för Veridict.

#### Ni på Veridict har använt data från Trafiklab sedan 2015. Hur upplever ni vår tjänst?

"Vi tycker att det är väldigt bekvämt att all data finns samlad på samma ett och samma ställe och våra kunder ser gärna att vi använder Trafiklab som källa då
det både är smidigt blir en garant för att datat håller en hög kvalitet.”

#### Vad tror du om framtiden för den typ av system ni på Veridict utvecklar?

”Vi ser en trend mot enklare och mer lättanvända användargränssnitt och funktioner, med resenären i fokus. Samtidigt kommer realtidsdata av hög kvalitet att bli
allt viktigare. Baserat på det ser vi att konceptet med levande linjekartor verkligen ligger rätt i tiden.”

------------------------------------------------------------------------------------------------

## FAKTA OM LiveLine™

**Lansering:** I Sverige i början på 2023

**Typ av tjänst:** Levande linjekartor, det vill säga digitala linjekartor som visar hur trafiksituationen ser ut i realtid. Realtidskartor förenklar
navigeringen, visar aktuell information och underlättar för resenärens reseplanering. Några fördelar:

Anpassas enkelt till traditionella linjekartors design som redan är bekant för resenären

Fungerar för flera format, allt ifrån storbildskärm till mobiltelefoner

Lätta att uppdatera

**Läs mer:** https://www.veridict.com/live-network-maps

**Data från Trafiklab:** GTFS-RT realtidsdata

**Om Veridict:** Veridict är ett svenskt teknikbolag verksamt inom Intelligent Transport Systems (ITS). Företaget utvecklar produkter för transport- och
trafiksektorn med fokus på persontransportrelaterad ITS (trafiksystem och geografisk informationsteknik). Kunderna utgörs av såväl privata företag som
trafikmyndigheter.  